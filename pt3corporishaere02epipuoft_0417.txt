PANAan Lm. 111. ToM.n. HAER.LXXV111. 407

que a spiritu sancto aliena suut, in hac aetate nostra sunt exhausta,
t ad alia se quaedam nova convertunt. Quidam enim in patrem uni-
versorum deum ac conditorem contumelias iaciunt, quales sunt qui
Gnostici dicuntur. At Marciones et Archontici, nec non et illo-
rum asseclae Manichaei, qni non siue divina quadam providentia
furiosum illud nomen sortiti videntur, igitur omnes isti cum pleris-
que aliis haeresibus, Cainorum, Setianorum, Melchisedecianorum‘,
Colorbasiorum, Cerdonianorum‚ ac ceteris id genus, eundem illum
universorum patrem contumeliis afficiunt, dum ipsum negant deum
illum extitisse qui in lege ac prophetis locutus est, quique iure a
creatis rebus omnibus, tanquam creator et opifex adoratur3 cuius
illi cultum una cum dominatu ac potestate conantur evertere, ut et
illum, qui revera est, eiurent deum et alterum, qui nusquam est,
falsa ac fabulosa opinione sua confingant, atque et verum illum amit-
tant, et, quem falso sibi proponunt, nequaquam assequantur. Nam
haec est nugacis istius doctrinae, quae ex diaboli satu proficiscitur,
vis et natura, ut tumultationem ac perturbationem immittat, et pro-
creatorum hominum mentes contumeliosis in deum cogitationibus ex-
citet, ut depravatis quibusdam opinionibus, quae cum dei negatione
coniunctae sunt, contra dominum suum hostile bellum suscipiant.
Sed rursum velut quodam hinc divortio facto nonnulli aliam in par—
tem deflectere non dubitarunt, ut unicum redemptorem suum ac do-
minum abnegarent, unigenitum viventis dei lilium lesum Christum,
qui ab eodem patre revera est sine ullo initio ac tempore genitus,
quique ab eo et cum eo semper existit, qui ratione quadam quae
omni comprehensione superior est sine ulla inquinatione genitus est
eiusdem cum patre substantiae, nec ab eo ullo modo discrepans.
Contra hunc igitur insanientes alii, velut rabidi canes, dominum
suum allatranteS, quemadmodum olim ludaei, quod illum ignorarent,
merito muti canes a propheta vocantur. Quae in illos appellatio pro· Esai.56‚1o.
pter impudentem ac temerarium illorum in dominum , et susceptam
ab eo naturam impetum et insultum iure confertur, ut ex eo con-
stare potest quod rabiosos canes ob id mutos esse narrant, quoniam
ipsa illos rabies edentulos facit.
Est enim haec natura canum, postquam rabie tentati sunt, ut, Cap. ιν,

qui dominum antea, eiusque liberos ac domesticos, ceterosque il-
lius propinquos et familiares cognoverant, simulatque morbo illo
correpti sunt, omnium istorum vultus illorum oculis commutati vi-
deantur, atque in notos insiliant, quos antea partim cauda blan-

3. Suspicor οἳ μὲν. ἕνεκα τῆς.
4. Fortasse ἐκ τῆς, vel κατηξιωμένοι


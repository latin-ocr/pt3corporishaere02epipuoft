PANARH ΜΒ. 111. ΤοΜ. 1. HAER. Lxxvi. 257

quidem ad naturam attinet, non amplius generat. Ut ex eo quod
nihil ipse natura substantiaque gignat, pater vero a nullo sit genitus,
divinae amplitudinis gloria in una ac singulari dei dignitate servetur,
patris videlicet perfecti, perfecti filii, ac perfecti spiritus sancti.
Quae cum ita sint, ipsa consubstantialis ratio falsa ex scripturis
ostendi minime potest, neque pia ac religiosa mens repudiare velut
confictam potest, quod de patre ac filio sanctoque spiritu pie instituta
fuerit, eandemque celebrare et adorare posse trinitatem divino sit
beneficio consecuta.

Aetii Caput Xlt. Si ingeniti vox dei substantiam minime
signifieat, sed incomparabile istud nomen ab humanis ingeniis exco-
gitatum est, deus ob illud ipsum ingeniti commentum iis qui repere-
rint gratiae debitor est, cum tanto nomini respondentem excellentiam
in essentia sua non habeat.

Δ Confut. XII. lngeniti vox, ut adversus Aetium contendi-
mus, nec inficiari possumuS, tametsi in sacris literis minime repe—
riatur, pie tamen est excogitata. Ergo ingenitum patrem appella-
mus ac confitemur, genitum vero filium asserimuS, et creatum fuisse
negamus, Nam cum filium genitum esse constituerimus, quin a
deo patre substantiam acceperit negare non possumus. Nam gene-
ratione ipsum produxit, non creavit. Ac tu perperam et oblique
genitum illud et ingenitum accipienS, detorquere temetipsum studes
(neque enim quicquam aliud efficis), tum de humanis ratiocinationi-
bus et arguta oppugnatione disputationeque tua , hoc est de humana
stultitia, commode illud e sacris literis exaudire potes: Prompta est Gen. 6, 5.
hominis mens in mala impensius, iam inde ab adolescentia. Nos autem
et illud contra te dicere possumuS, multo id increato deo indignius
et indecentius esse, creare quicquid est conditum, aut qui a nullo
factus est facere. Etenim si, quod Ae'tius asserit, ingenitum ge-
nerare nequaquam decet, consequens est nec increatum creare quic-
quam, neque qui a nullo factus est, quae erant condenda procreasse.
Quocirca cum creatae res oculis subiiciautur, ac bona pars naturae
subsistentis appareat, nec illud deceat, increatus ut illam deus crea-
verit, ne si incomparabile illud ad eorum quae facta sunt mutabilem
conditionem abiiciatur‚ non modo non decorum sit, sed exipsius
A'etii sententia vel maxime dedeceat, eo res tandem adducitur, ut
alter deus increatuS, alter creatuS‚ qui ad sui similitudinem creare
cetera possit, quaerendus merito videatur. lam vero cum hic ipse
creatus deus et creandi potestate praeditus a se ipso non extiterit,
sed creatus ponatur, quaerendus iterum alter ille fuerit a quo tan-

quam a principio profectus sit, deinde etiam alius post ipsum exco-
eorpus Haereseol. 11. 3. 17


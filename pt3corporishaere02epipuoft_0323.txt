PANARH Lmffl. ToM.1. HAER.LXXV1. 313

non omnibus divinitas tribuatur, sed uni prae ceteriS‚ quae est una
in trinitate divinitas, quid tandem egregio illi relinquetur, quo veri-
tatis liliis terrorem admirationemque possit incutere? ‚Sed et al-
tera ab altera discrepabit, eo quod trinitas creat, cetera vero ab
ipsa creantur omnia. llla nullius dominatui subiecta est ‚ haec illius
potestati sunt subdita. Ad hacc ista mutationibus obnoxia sunt,
illa suapte natura immutabilis est, et inferiora omnia commutat,
quorum naturas et substantias e nihilo producere potest. Hoc enim
deo congruit, ut ex nulla substrata materia et ex nihilo producta-
rum a se rerum ac subsistentium ordinem dispositionemque pro sua
voluntate mutet.

Aetii Caput XXXV. Si substantia omnis ingenita est, per-
inde et nulla variabilis est. Quod si variari substantia non potest,
agere, et pati ad fortuitum quendam casum referenda sunt. Quod
si multa sunt ingenita et invariabilia, nullo certo a se invicem nu-
mero discrepabunt. Neque enim comprehendi numero poterunt,
quae vel absolute, vel aliqua ex parte differunt, cum differentia
omnis determinatae caussae in ingenita natura velut attributam sor-
tem significet.

Confut. XXXV. Non omnis substantia ingenita dici potest,
quod vel animo concipere stolidum est, atque ab gentilium ignoran-
tia ea vel cogitatio vel sententia proficiscitur, sive affirmando, sive
interrogando solum Aetius ista protulerit. Quamquam interrogando
istud quidem usurpasse videtur. Quare de gentilibus ista sciscite-
tur, atque ab illis hoc, quod in interrogatione sua ex ratiocinatio-
nibus collecta posuit, concedatur ultr0‚ materiam esse quandam,
quae tempore cum deo sit aequalis; sed et una cum illis eadem si
sentiat convincatur Aetius. Nam veritas quidem ipsa unam esse
censet efficientem caussam3 quod in una et eadem substantia perse-
cta trinitas sine ulla confusione numeretur. Reliqua vero omnia fa-
cta ac procreata sunt, non ingenita, divinitas vero a nullo crea-
tur, sed pater gignit, lilius genitus est, spiritus sanctus a patre
missus est, et a filio accipit, cetera vero creata sunt3 atque ipse
deus immutabilis virtute permanens congruenter in trinitate consi-
stit. Ceterum divinitas omnis ad patrem refertur, quod ita consen-
taneum sit, idque et ad unitatem retinendam , et multiplicium deo-
rum vanitatem refellendam pertineat. Sic enim immutabilis est na-
turae divinae virtus, ut congruenter filii ad patrem spiritusque sancti
consentanea ratio comparatioque servetur. Quae cum ita sese ha-
beant, captiosae illius'interrogationis commentum penitus intercidit.

6. ἅνωφερομένης vitium est ed. Petav. Colon. repet.


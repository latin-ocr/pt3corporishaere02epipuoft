PANARn Lm. 111. ΤοΜ. 11. HAER. Lxxvn. 369

tans ac dicens non esse quod perfectam illum hominis naturam as- ’

sumpsisse dicamus. Hoc vero potissimum scripturae testimonio ni-
titur, Suscepisti-s· mansuetos dominus. Verum nihil admodum his in
verbis admiratione dignum est, nec ulla potest in eo diversitas
ostendi, quod carnem dominus aut perfectam hominis naturam sus-
cepisse dicatur. Nam a nobis saepius nonnullae dictiones homo-
nymos usurpantur, velut ista sunt, Suscipiens mansuetos dominus,
et, Suscepit me de gregibus ovium, item illud, Assumptus θείς et duo
viri dioeerunt, Quid statis, viri Galilaei? Hic, qui assumptus a vo-
bis, etc. Nec in illo assumendi vocabulo inest ulla varietaS, si di-
camus, Assumpsit, aut Sumpsil, aut Expressit , humanam in sese
naturam. Neque hac obiecta voce terrere nos possunt qui adver-
sus imperitos ac simplices insurgunt. Omnino vero ita loqui con-
venit. Ac ne quis calumniari me putet, aut istiusmodi vocabulis in
eo argumento cavillari, velim illud omnes intelligant, diu nos, ante-
quam ea scriberemus, multumque deliberasse, ne quis fortasse per
simultatem ei nos insultasse crederet. Atqui nullam iste nobiS, ut
humano more loquar, iniuriam imposuit, nec quae in hoc mundo
possidebamus eripuit. Sed cum in illa deliberatione de his praeter-
mittendis cogitarem, a veritate ipsa sum coactus, ne quemquam eo-
rum praeterirem qui contra fidem aliquid sensissent. Nec dubito
quin pius lector facile illud agnoscat, nulla ex huius mundi propria
aemulatione sermonem illum nostrum esse profectum. Nam e con-
trario multo plus ille nobis, quod ad externas disciplinas et cari-
tatem attinet, utilitatis afferret‚ si cum sancta dei ecclesia concor-
diter in omnibus consentire vellet, nec peregrinum aliquid et inau-
ditum inveheret. Sive igitur ab illo iactatum, sive ab eius disci-
pulis aliter interpretatum dogma sub eiusmodi specie ac praetextu
velut ab aliud agentibus occinitur, de quo certi nihil affirmare pos-
sum, illud quidem saepe animo versavimus, ac maiorem in modum
obstupuimus, hisce iu opinionibus propugnandis tanta illos cum ¹animi
contentione ac pugnandi libidine vel ad mortem usque pertinaciter in-
sistere. Ex quo suspicari illud occurrit, ex alio quodam recondi-
tiore sensu opinionem illam esse deductam.

Nam cum eorum aliquos interrogaveris, variis illi modis re-
spondere solent3 nec desunt qui perfectam bominis naturam domi-
num assumpsisse negent, ac perfectum hominem extitisse. Quod
autem ab eo complures abhorrebant, dissimulatione deinde uti coe-
perunt, id quod nos ex illorum sermonibus accurate postea cogno-

Cn’. XXI. - 1. αὐτῶν codd. mss. uterque. αὐτοῦ editi.
eorpus Haereseol. ΙΙ. 3. 24

psalm.
1415, ti.

Psahn.
77, ⁷0.
Act. 1.

Cap.
XXI.


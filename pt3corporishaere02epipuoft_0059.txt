PANARn Lm. ΠΙ. TOM.1. HAER.LXX11. 49

sive lumbrici instar, aut terrae interanei, missum postremo faciam.
lam enim brevi admodum tempore illius est haeresis dissipata. Nunc
implorata, ut solemuS‚ ope dei ad reliquas haereses progrediemur.

CONTRA MARCELLIANOS,
quae est haeresis LII., sive LXXII.

Per idem tempus (nam in eandem aetatem illi omnes incidunt) cap. Ι.
Ancyrae Marcellus extitit, qui ad nostra usque tempora pervenit,
et duobus abhinc plns minus annis obiit. Hic nonnihil in ecclesia
divortii conflavit, eodem fere ut dixi tempore. Verum obscuram
admodum dogmatis sui significationem dedit, cum ad Sabellii et
Novati factionem adiungeretur, Arianis potissimum pro suo in il-
lum odio hoc ipsum exprobrantibuS, quod nimirum adversus Aria-
nos contenderet. Hinc est quod a nonnullis eo nomine incessitur,
quasi ad Sabellianorum cavillationes partim adhaeserit. Verum alii
eidem patrocinantes verum id esse negant, e contrario vero prae-
clare illum vixisse ac recte sensisse confirmant. Unde magna de eo
controversia conflata est. Enimvero quae in illius animo occulta
fuerunt uni deo cognita sunt. Ceterum illius sectatoreS‚ et ab eo
instituti, cum eius mentem ignorarent, nec qnae vere ille sensisset
exprimerent, tres hypostases confiteri noluerunt, uti veritas docet,
quae unam censet esse divinitatem unamque gloriam et consubstan-
tialem trinitatem, quae nibil in gloria sua diversum habeat, utpote
perfecta trinitas, et una divinitas, una virtuS, una essentia, neque
in unum contracta aut confusa, nec ulla sui parte inferior, aut sub-
iecta. Marcellus autem nonnullorum sententia cum aliquid amplius
his astruere vellet, in Sabellii errorem incidisse visus est. Ex quo
factum est ut inter haereses ista quoque recensenda ac confutanda
veniret. Libet autem et illius orationem subiicere, quam purgandi
sui gratia ad beatae memoriae Iulium Romanorum episcopum scri-
psit. Qua ex defensione et libello nonnulla contra sinceram fidem
opinatum esse constabit. Etenim si nihil ab illa diversum sensisset
unquam, cuiusnam rei gratia hanc illam sui purgationem institueret,
nisi quaedam ab illo parum recte posita ac pronuntiata forent, quae
cum aliquos perturbassent, defendendi sui atque excusandi uecessi-
tatem attulerint? Exemplum igitur epistolae sic se habet.

eorpus Haereseol. 11. 3. 4


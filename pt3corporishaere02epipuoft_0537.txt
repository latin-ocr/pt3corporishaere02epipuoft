PANARn Lm. 111. ΤοΜ. 11. expos Fu). cATnoL. 527

facere, in Christo lesu domino nostr0‚ per quem , et quocum glo-
ria patri, cum spiritu sancto in saecula, Amen.

Hactenus igitur quaenam esset unius et catholicae ecclesiae
fides, simplicis, inquam, illius et innocentis columbae, quae unzi-a
cst viro suo, uti scriptum est, Una est columba mea,· nec non et de
infinitis adolescentuliS, quarum iniri numerus non potest, qua po-
tuimus brevitate disputavimuS, inprimisque de eadem patris et [ilii ac
spiritus sancti substantia, deque perfecta Christi domini incarna-
tione ac reliquis fidei capitibus. Nunc de eiusdem ecclesiae san-
ctionibus ac legibus pauca mihi necesse est, deque earumdem
forma aliqua saltem ex parte persequi, quaecumque nimirum pro-
prie olim iu ipsa servata sunt, et hodieque servantur, partim ex
praecept0, partim ex inductione animi, deo ex disciplinae suae
virtute fructum quendam voluptatemque capiente. Fundamentum
igitur, ac velut crepido quaedam in ecclesia virginitas est, quae a
plerisque colitur et observatur, et in illustri quadam gloria ac prae-
dicatione versatur. Virginitatem solitaria vita proxime sequitur,
quam in plerisque sexus utriusque monachis videmus, Secundum
hanc continentia ad idem pietatis curriculum fundata est ac stabilita.
Deinde viduitas cum diligenti attentaque cautione et casta sinceraque
vitae ratione coniuncta. Post. gradus illos et ordines suum quoque
locum obtinent honestae nuptiae, quae magno in honore sunt, prae-
sertim singulares ac minime repetitae , quae praeceptorum observa-
tioni student. Quod si quis mortua uxore, vel mulier mortuo viro
id voluerit, alterum virum uxoremve, duntaxat post alterutrius obi—
tum, sibi adsciscere licet. Horum omnium velut fastigium, et ut
ita dicam , matris ac genitricis locum sanctum sibi sacerdotium vin-
dicat, quod ex virginum ordine praecipue constat, aut si minus e
virginibus certe ex monachiS, aut nisi ex monachorum ordine ad
illam functionem obeundam idonei cooptari possint, ex his creari
sacerdotes solent, qui a suis se uxoribus continent, aut secundum
unas nuptias in viduitate versantur. Secundis vero nuptiis implici-
tus in ecclesia ad sacerdotium non admittitur, tametsi aut sese ab
uxore contiueat, aut sit viduus3 eiusmodi, inquam, ab episcopi,
presbyteri, diaconi et subdiaconi gradu reiicitur. Secundum hos
gradus lectorum ordo ex omnibus ordinibus eligi potest, hoc est e
virginibus, monachis , continentibus, viduis et iis qni honestis ma·
trimouiis illigantur. lmo, si necessitas tulerit, ex illis etiam adsci-
scuntur qui post prioris uxoris obitum cum altera sese copularint.
Quippe lector non sacerdos est, sed tanquam divini verbi scriba.
At diaconissae ad hunc unum usum adhibentur, ut mulierum decoris

Cap.
XX.


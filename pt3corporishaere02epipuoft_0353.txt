PANAnn Lm. nr. ΤοΜ, 11. HAER. Lxxvn. 343

sed quorum una eademque mens esset cum impietate coniuncta.
Propterea dissidebant a se invicem ac pugnabant ii qui dc fidei pro-
fessione a patribus in Nicacna synodo prodita gloriantur. Ego vero
pietatem tuam magnopere demiratus sum, quod istos homines tole-
rare potuerit, neque talia iactantibus silentium imposuerit, ac piam
sinceramque fidei regulam obtulerit, qua quidem audita vel acquie-
scerent, vel, si contradicere mallent, haeretici nominarentur. Nam
quae ante commemorata sunt, neque proferri, neque audiri apud
Christianos possunt, sed ab apostolica disciplina penitus abhorrent:
Quocirca eorumdem ego dogmata, cuiusmodi ante proposita sunt,
nude huic epistolae attexenda curavi, ut qui haec solum audierit,
illorum infamiam impietatemque contempletur. Ac tametsi eorum,
a quihus excogitata ista sunt, turpitudo pluribus accusanda ac re-
darguenda videatur, nihilominus haec ad epistolae modum satis esse,
neque uberius scribendum existimavi. Nam quae tam aperta nequi-
tia implicata sunt, agitare vehementius ac curiosius perscrutari non
oportet, ne a contentiosis hominibus pro dubiis et ambiguis habean-
tur. Quare id unum adversus eiusmodi excipere ac respondere
sufficit, nou esse haec ecclesiae catholicae dogmata, neque hunc
patrum nostrorum sensum extitisse. Verum ne, si oninino dissi-
mulavero, perniciosorum dogmatum inventores isti impudentiae suae
honestum aliquem colorem habeant, pauca e sacris literis expro-
menda videntur, ex quibus pudore forsitan affecti ab sordidissimis
illis inventis aliquando desciscent.

Undenam igitur usurpare istud vobis in animum incidit, cor-
pus divinitati verbi esse consubstantiale? Hinc enim potissimum
exordiri iuvat, ut eo convulso ac labefactato cetera perinde imbe-
cilla monstrentur. Nam e sacris quidem literis eiusmodi nihil elici
potest, quae humano in corpore deum extitisse praedicant. At
vero patres illi qui Nicaeae convenerant, non corpus sed filium ipsum
patri consubstantialem esse dixerunt, eumque dc patris prodiisse snb-
stantia, corpus vero e Maria susceptum ex sacrarum literarum au-
ctoritate decretum est. Quare vel Nicaenam synodum eiuratote,

11. καὶ Petavius habuit suspectum, ut 14. η’ τοῦτο μονον ἀποκρ. τε. τ. τ.
cancellis eluderet. καὶ εἰπεῖν· ἀρκεῖ ότι Β.

12. καλὸν εἶναι ἕως τούτων τήν ἐπι- 15 ἀναισχυντίας Β.
στολήν codd. mss. et ed. princ. est scri- 16. ὀλίγα Β.
ptura, quam Petavius militavit in καλὸν CAP. V1.-· 1. υμῖν Β. ημῖν vul-
ἕως τούτων εἶναι τήν ἐπιστολὴν. 9ata est ap. Epiphan. scriptura.

13. ἐπὶ πλεῖον Β. 2. ἀρχὰς cod. Rhediy.

Cap. VI.


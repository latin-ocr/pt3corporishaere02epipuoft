388 SANcT1 ΕΡΙΡΗΑΝΠ

θρωπήσεως (ού τὸν φαῦλον λέγω, ἀλλά τόν έπὶ τῇ εὐλόγῳ χρείᾳ τε-
ταγμένον, συμπρεπόντως τῇ θεότητι), πῶς ἠδύνατο πεινάσαι, ἢ δια-
νοηθῆναι πεῖναν, Πόθεν δὲ λελύπηται, λέγε μοι, ψυχῆς μή ἐχούσης
νοῦν καὶ τό λογίζεσθαι, ἀλόγου ψυχῆς οὔσης, ἢ σαρκὸς ἀψύχου οῦ-
σηςὶ οὔτε ὑπὸ λύπην ύπέπιπτεν, οὔτε εἷς ἀθυμίαν. Καὶ πολλά ἐστιν
ἃ χρὴ ἡμᾶς διανοουμένους εἰδέναι, ὅτι τά σοφιστικοὶ περιττοὶ τυγχάνει,
καὶ πλήττει μᾶλλον τούς ὑπὲρ τό δέον βουλομένους διανοεῖσθαι, καὶ
μὴ μετρεῖν ἑαυτούς ἐν τῷ μέτρῳ τῷ ’ἡμῖν κατά παραίνεσιν εἰρημένῳ
ἀπὸ τοῦ ἀγιωτάτου ἀποστόλου τοῦ φήσαντος μή ὑπερφρονεῖν παρ’ δ
»- δεῖ φρονεῖν.

vag. 1⁰35. Φέρουσι δὲ ἡμῖν καὶ λέξεις τινάς, ὅτι, ¹ φησὶ, Ἡμεῖς δὲ“νοῦν

Κεφ” λβ’ Χριστοῦ ἔχομεν· καὶ, φασὶν, Ὁρᾷς ὅτι τοῦ Χριστοῦ o‘ νοῦς ἕτερος
παρά τὸν ἡμέτερον,· Καὶ αἶ πολλὴ ²⁹5 τῶν ἀνθρώπων ἀφελότης, ὅτι
εἰς ὃ ἑκάτερος βούλεται κλίνει, καὶ ἐν ᾦ δοκεῖ σοφίζεσθαι μᾶλλον
ἰδιότης εὑρίσκεται. Ἡμῶν γάρ ὄντων ἰδιωτῶν τῷ λόγῳ, ἀλλ’ ού τῇ
γνώσει, κατά τὸ εἰρημένον, βραχέων δὲ σφόδρα ὄντων, θαυμαζόντων
δὲ τῶν τοιούτων ἀνθρώπων καὶ ἀπὸ λόγων ὁρμωμένων τόν νοῦν,
ἀπορίας ἡμῖν κατάστασις περὶ τὴν διάνοιαν συμβαίνει, ὅτι τό ῥητόν
τοῦτο εἰς παράστασιν τῆς τοιαύτης αὐτῶν ἀπλῶς ἀργῆς φιλονεικίας
λαμβάνουσιν ὅλως, τοῦ πράγματος μὴ ἔχοντος ἔμφασιν έπικοινωνοῦσαν
τῇ τοιαύτῃ σχέσει. Ἡμεῖς γάρ, φησὶ, νοῦν Χριστοῦ ἔχομεν. Τί δὲ “
ἀρα εἴη ὅ Χριστὸς, παρ’ αὐτοῖς έρωτητέον, ἢ ό νοῦς Χριστοῦ τί ἄρα
εἷἠ. Ἐνταῦθα δὲ ύπσφαίνουσιν ἕτερον τὸν Χριστόν 1εἶναι νενοηκότες,
καὶ ἑτέραν τὴν αὑτοῦ θεότητα. Εἰ γάρ ἀντὶ τοῦ νοῦ τόν Χριστόν
ύπολαμβάνουσι, Χριστόν δὲ τήν ἕνσαρκον μόνην Χριστοῦ παρουσίαν
ὀνομάζουσιν , ἄρα πάλιν εἰς ἑτέραν ζήτησιν ἡμᾶς ἄγειν πειρῶνται.
Καὶ ὅτι μὲν οῦν ἀπὸ τῆς ένσοῖρκου παρουσίας θεός λόγος καὶ υἷὸς τοῦ
θεοῦ ἑρμηνεύεται , δῆλον. Εἰ καὶ προῆγον περὶ αὐτοῦ μαρτυρίαι,
τὸν Χριστὸν αὐτὸν καλεῖσθαι καὶ πρὸ τῆς ένσάρκου παρουσίας, έν
τῇ παρουσίᾳ πεπλήρωνται, μήτε τῆς θεότητος ἐκτός Χριστοῦ ύπαρ- ·
χούσης ὀνόματος, μήτε ἐνσάρκου παρουσίας καὶ αὐτοῦ ἑνανθρωπή-
σεως, ἄνευ τῆς τοιαύτης ὀνομασίας ὀνομαζομένης. Ὡς κατά τό εἰρη-
μένον, Μὴ εἴπῃς έν τῇ καρδίᾳ σου, Τίς ἀναβήσεται εἰς τόν οὗρανόνς
τουτέστι Χριστὸν καταγαγεῖν, ἢ τίς καταβήσεται εἰς τὴν ἄβυσσον,-
τουτέστι Χριστόν ἀναγαγεῖν ἐκ νεκρῶν. Καὶ πάλιν ό αὐτὸς λέγει, Ἵνα
γινώσκωσί σε τόν μόνον ἀληθινόν θεὸν, καὶ. ὃν ἀπέστειλας Ἰησοῦν

Cap. XXXII. -— 1. Fortasse φασὶ.
2. τί articulum restitui ex codd. mss. Abest enim ab editis.


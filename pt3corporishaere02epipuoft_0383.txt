PANARII Lm. 111. ToM. Π. HAER.LXXV11. 373

anathemate damno qui propositam ac receptam in Nicaena synodo
fidem respuunt, neque filium 6 patris substantia processisse, aut
eidem consubstantialem esse confitentur. Sed et illos insuper con-
demno qui spiritum sanctum creaturam esse per filium productam
asserunt. Postremo Sabellii ac Photini, adeoque reliquas omnes
haereses damno eique fidei subscribo, quae in Nicaena synodo de-
creta est, ac denique ea amplector omnia quae supra scripta sunt.
HACTENUS FIDEI PROFESSIO.

Secundum haec Vitalem eiusque socios sic allocuti sumus: Quid
autem et vos dicitis? Si quid invicem dissidii habetis, conciliata
pace penitus tollite. At ille, Dicant, inquit. Tum obiicientibus
aliis negare ipsos Christum hominem esse perfectum , contra Vitalis
respondit, lmo vero Christum fatemur perfectum hominem induisse.
Quod eius responsum non minorem audientibus voluptatem quam
admirationem attulit. At nos, qui callidorum hominum, a quibus
fratres nostri in errorem abducebantur, intimos sensus ac tergiver-
sationes cognitas habebamus , acrius in interrogando perstitimus, et,
Christumne, diximus, proprie ⁴carnem assumpsisse profiteris? Pro-
fiteor, inquit. Eandemne de Maria virgine sine virili satu, ac
per spiritum sanctum accepisse? Ne istud quidem inficiatus est.
Utrumnam proprie deum verbum deique filium existimas e coelo de-
scendentem carnem sumpsisse de virgine? Magna ille cum gravi-
tate assensus est. Ea res nobis summae voluptati fuit. Quippe
a discipulis illis, quos in Cyprum ad nos venisse antea narravimus,
eiusmodi esse dogma illorum audieramus, Christi carnem e Maria
nullo modo esse susceptam. Quare cum religiosissimus iste Vitalis
dominum nostrum lesum Christum caruem 6 Maria traxisse praedi-
caret, iterum a nobis interrogatus est, num et animam indidem
accepisset. Ille pari gravitate ac constantia accepisse fassus est,
neque aliter asserendum , sed in omnibus quod verum est pronun-
tiandum esse dixit. Enimvero necesse est eum qui de veritate ho-
minibus scribat toto animi conatu in id uuum incumbere ut dei sibi
timorem ob oculos proponat, neque falsum quicquam ac temerecon-
fictum ad susceptam scriptionem admisceat.

Igitur Vitalis humanam a Christo animam susceptam esse con-
fessus est. Sic enim aiebat: Omnino perfectus homo Christus ex-
titit. Deinde postquam de anima et carue sciscitati sumUS, tum
demum istud ab eo quaesivimus, Mentemne Christus dominus acce-
pit? Sine ulla cunctatione negavit. Tum nos ex advers0, Quinam

Cap.
XXIII.

Cap.
XXIV.


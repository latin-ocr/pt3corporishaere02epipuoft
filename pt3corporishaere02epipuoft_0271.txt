PANARH Lm. ΠΙ. ΤοΜ. 1. HAER.LXXV1. 261

genitum est. Quamobrem vera ac sincera, quam deus hominibus
impertitur, intelligentia consubstantialem esse patri filium profitetur,
ne si dissimilis illos essentiae constituat, excellentiori illi ac since-
rissimae perfectioni divisionis aliquid inducat. Cum ille ipse, cuius
ista beneficio percipit, a genitore re vera sit genituS, ct intelli-
gentiam omnem , prae excellentia sua , sine ulla comparatione tran-
scendat.

Aetii Caput XlV. Si ingenita natura generationi minime ce·-
dat, habemus quod volumus, Sin generationi cedat, generationis

affectiones divina substantia praestantiores erunt.

Confut. XIV. l. Esse aliquas in deo affectiones dicere, sacrile-
gum estet impium. Divinum quippe numen nullis est affectionibus
obnoxium, et his omnibus superius est quae peculiari cognitione
ac cogitat-ioue comprehendimus· Quare quod ab Ae'tio propositum
est, funditus evertetur. Nam quae nobis cum affectione aliqua
contingunt, deo sine ulla affectione conveniunt. Siquidem in nobis
velle ipsum partim affectio quaedam est, uon exempli caussa velle
pium esse dico , sed aliquid eiusmodi velle facere quod naturae ca-
ptum superat, eo quod voluntati obsequi minime possimus, velut in
homine volare, aut in ae‘rem ferri, aut profundi venas indagare,
terrae fundum investigare, et id genus alia. Quicquid autem cum
aliqua affectione naturae meae insitum est, illud omne citra passio-
nem inest in dec. Hinc est quod quaecumque vult perlicere potest,
quoniam natura eius voluntati non reluctatur, nostra vero in nobis
ipsis repugnat, quoties voluntate ad id intendimur quod fieri omnino
non potest. Verum quod deum diximus quae velit omnia perlicere,
non est quod aliquis obiiciat facere illum etiam quae minus deceant.
Nequaquam vero. Nam illa vult quae reipsa facit, ratione suae
dignitatis habita, adeo ut neque potestati voluntas, neque volun-
tati sit contraria potestas3 non quod facere nequeat, sed quod
non libeat.

ll. Praeterea postquam talis est affectionum in deo constituta
vacuitas, cum in nobis ceterisque creatis rebus eadem illa cum af-
fectionibus coniuncta sint, si ad illum modum quippiam auimo con-
cipiatur, alia rursus affectio ex rei veritate confitenda suerit, et
post hanc ipsam altera, tertiaque similiter. Nos quidem non sinc
affectione generamus aut gignimur, propterea quod natura nostra
ceterarumque rerum quae gignunt aut ab aliis gignuntur partitionem
admittit, ac profluens est, et collatatur, aut contrahitur, et molis
incrementum vel diminutionem patitur, ac cetera id genus quae cum


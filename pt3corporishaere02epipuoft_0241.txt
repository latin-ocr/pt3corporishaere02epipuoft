PANAan me. ιιι. ΤοΜ. 1. ΗΑΕΒ. Lxxvr. 231

nullam vel levissimam temporis divisionem admittat? Proinde scire
te illud oportet, deum initio carentem, et a nullo factum, similem
sibi deum e seipso genuisse, adeoque in omnibus aequalem. Quem
quidem minime creasse dieitur, ne si creatus esset ideoque dissimi-
lis foret, diversitate varietateque sua dei appellationem e medio tol-
leret. Etenim fieri non potest ut qui generat dissimilem sui inae-
qualemque producat, aut ut genitus generantis sit dissimilis, Quo-
circa naturalem utriusque identitatem retinet id quod evangelico testi-
monio fertur, in quo ita scriptum est: Omnia quae patris sunt mea
sunt, hoc est, deus est pater, ego itidem deus3 vita est pater, ego
etiam vita, et cetera omnia quae patri, filio et spiritui sancto in una
divinitate conveniunt, cum nihil sit in trinitate diversum, ac inani-
fesse nobis subsistentis sine ullo initio ac tempore paterni verbi,
ac similiter subsistentis spiritus sancti, qui ex patre filiique pro-
priis oritur, perfecta nobis oblata cognitio sit, atque omni ratione
firmata.

Aelii Caput ll. Si ingenitus deus caussa est omni praestantior,
erit etiam generatione ipsa praestantior: si, inquam, caussis omni-
bus antecellit, generationi itidem antecellet. Neque enim aut ab
altera natura ut esset accepit, aut illud ipsc sibi contulit.

Confut. ll. Si ingenitus caussa est omni praestantior, ab ipso
porro genitus haud illo digne genitus est, nec aequaliS, et tamen ex-
cellenti illa patris appellatione continetur, summam genitori genitus
ignominiam affert, qui alterius qnam creatae res ceterae nominis di-
gnitate gaudeat', neque ut cetera'illa‚ quae sacta sunt, conditori suo
cultum et honorem adhibeat. Nam alia quidem, quae extra illum
sunt, conditori suo decus honoremque tribuunt, cui nec aequalia
sunt, nec eadem cum illo appellatione censentur, sed servilis con-
ditionis sunt, atque ad creatoris gloriam producta, quo nimirum
ex illustribus illis et egregiis eius qui illustribus hisce rebus condi-
tis superior est dignitatem excellentiamque proportione quadam con-
templemur. At vero alter, qui nec communi ceterorum appella-
tione continetur, et pro eo quod excellenti illi consubstantialis est
eiusmodi dignitate praeditus est, ut in eodem cum illo ordine collo-
cetur, si quam habeat ab eximio illo praestantique varietatem, ne-
cesse est ut de eiusdem dignitate aliquid imminuat, hoc ipso quod
excellentissimi illius in genito splendoris communio varietatis ali-
quid ac diversitatis habeat. Quare similem illum e simili, et aequa-
lem ex aequali l'oetum, non pro captu corporeae alicuius intelligen-
tiae Christiana lide concipimus, sed tanquam deum ex deo, lumen
. de lumine, ac verbum patris subsistenS, adeo ut excellentis illius

loann.
tu, 15.


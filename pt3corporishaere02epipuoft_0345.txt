sANcr1
EPIPHANII

CONTRA HAERESES

LIBRI III. TOMUS II.

CONTRA DIMOERITAS,

ut nonnulli vocant, qui perfectam Christi incarnationem
abnegant, quae est haeresis LVII„ sive LXXVII.

Post superiores illos nova quaedam, ac difficilis, et a recta fide Cap. 1.
abhorrens haeresis ex anticipata quorumdam opinione in humanum
genus prodiit, neque caussam cur ita contigerit satis intelligo, nisi
quod id unum humanae naturae perturbator et hostis diabolus studet,
nunquam ut ab infestandis hominibus cesset3 qui amarissimo suo
veneno exquisitos cibos inficit, ae melli fel admiscet, idque potissi-
mum illorum opera molitur qui admirabili vitae instituto celebrantur,
et propter sincerae fidei studium ardoremque commendantur. Hoc
enim unicum illius opus est qui et adversus parentem nostrum Ada-
mum invidia primum, et adversus humanum omne genus odiis effer—
buit. Quam ad sententiam praeclare sapiens quidam dixit, Invz'diam
magm's perpetuo successibus adversari. Sic igitur per magnos quos-
que viros errores introduxit, uti nos atque eeclesia dei perpetuis
molestiis ac tumultibus bellisque conflictemur. Etenim nonnullis
nostrorum placuit, et quidem primariis, atque a nobis et ab omni-
bus orthodoxis divinis propemodum honoribus affectiS, mentem ab
Christi incarnatione dimovere, eundemque carnem cum anima dun-
taxat suscepisse , mentem vero nequaquam , asserere , hoc est non
perfectum hominem induisse. Neque video quid hac opinione hu—
mano generi contulerint, aut a quibusnam istiusmodi dogma didice-
rint, quidve aut ex ea re emolumenti ipsi ceperint, aut uobis ipsis
atque auditoribus omnibuS, adeoque sanctae dei ecclesiae fructus

particula indefinita. Tetigit haec verba etiam Gatakerus Opp. Crit. p. 812.


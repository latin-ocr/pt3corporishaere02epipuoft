PANARII Lm. 111. ToM. 1. HAER. Lxxvi. 307

que usuvenire cernimus qui sophistica quadam ratione inventis a se
syllogismis diversarum rerum caussas inquirere et investigare stu-
dent. Veluti mali quod principium fuerit3 alii undenam, et cuius
rei gratia diabolus extiterit, quidam de homine peccaturo quaerunt,
cur hunc deus ea conditione procreaverit, aut qui talem fabricarat,
cur incusarit postea. Ut cum varias in partes animos suos ac cogi-
tationes intenderint, ac corruptioni se obnoxios intellexerint, patri
ac {ilio et spiritui sanct0, hoc est uni ac singulari trinitati, venera-
tionem ac scientiam deferant, ab eoque verae fidei cognitionem po-
stulent, atque impetrent3 ut ne mensuram propriam excedant, sed
ab occaecatae mentis impetu conquiescant; neve accensa incitata-
que lingua et imprudentibus cogitationibus argutari malint quam sa-
pientissima illa scripturae sententia castigari, Non sapere plus quam Rom. 12, 3.
oportet sapere , sed sapere ad sobrietatem.

Aetii Caput XXXII. Si in ingenita natura perseverat deuS,
detrabendum boc ei est , ut generari se atque ingenitum esse cogno-
scat. Quod si id illi detur, ut per geniti ingenitique conditionem
illius natura traducatur, substantiam ipse suam ignorat, cum ab
utraque, geniti scilicet atque ingeniti, qualitate distrahatur. Si
vero genitum conditionis ingeniti particeps est, et ingeniti natura
perpetuo manet, necesse est ut se imperfecta in natura constitutum
agnoscat, et illam ingeniti communionem ignoret. Neque enim
idem de se ipso et ingenitae substantiae et genitae notitiam infor-
mare potest. lam vero si ingeniti proprietas levis est ac minimi fa-
cienda, quod in mutationem proclivis sit, immutabilis substantia
naturae quaedam dignitas est, cum ingenita substantia omnium con-
fessione caussis omnibus antecellat.

Confut. XXXII. 1. Nemini dubium est quin ingenita in natura
deus perseveret, pater, qui de nihilo creavit ac fabricavit omnia,
filium vero consubstantialem e seips0, atque aeternitati suae con-
gruentem genuit, nec non et spiritum sanctum e seipso proceden-
tem, et eiusdem substantiae communioni peraeque convenientem
produxit. Quod autem eadem illa trinitas quaecunque suut e nihilo
procreavit, tam aspectabilia quam quae aspectum fugiunt, non id-
circo id ipsum quod divinae maiestati consentaneum est, hoc est
existentis aeternitaS, recenti illa creatarum rerum appellationi sub-
trabitur. Nam ab istarum conditione summa illa substantia ac prae-
cellens eximitur, quibuscum minime consubstantialis est, sed eas
e nihilo aliquid ut essent excitavit. Quare filius a patre genitUS‚

6. Supra ὡμολογημένης. 7. αὐτοῦ cod. Rhediy„ et cod. len. a
m. pr.

20*


PANARII Lm. ιιι. ΤοΜ. 11. HAER. LXXX. 467

verterunt3 qua ex occasione nova facta est erroris accessio, Qui-
dam enim eorum qui ob gentilem istam impietatem interfecti fuerant
corpora certis in locis sepelientes illic easdem illas laudes hymnos-
que decantant, et Martyrianos appellari se volunt, propter illos vi-
delicet qui ob idolorum cultum martyrium fecerant.

Sed eorum rursus alii altius quiddam pro stultitiae suae captu Cap· 111.
concipientes auimo ‚ ac nihil praeter mentem suam in consilium ad-
hibentes, iactare istud ausi sunt: Satanas, inquiunt, magnus qui-
dam est, ac longe fortissimuS, et mala quamplurima hominibus in-
fligit. Cur igitur nou ad hunc potius confugimus, et eum adora-
mus atque honore praedicationeque veneramur, ut adulatorio illo
cultu conciliatus nocere desinat, imo vero nostrum, inquiunt, si
tanquam servorum suorum rationem habeat et ignoscat? Ergo illi·
Satanianos semetipsos appellant. Quorum haeresin cum superiori-
bus illis de quibus deinceps acturi sumus coniungendam putavimus,
Quoniam utrique a veritate desciscentes idem foras prodeundi, et
sub dio precandi ac canendi institutum tenent. Ceterum haec omnia
ludibrii et ineptiarum plurimum, damni nihil admodum habebant,
neque a veritate mentem abducere poterant, non enim Christia-
ni, sed meri gentiles habebantur. Atqui hodie Massaliani vocan-
tur, iisdem moribus ac ritibus addicti, neque initium, neque linem,
neque caput, aut radicem habent ullam, sed sine fundamento ac
principio prorsus inconditi sunt, et gravissimo iu errore versantur,
utpote qui nullo neque nominis, neque sanctionis, neque regionis,
neque legum firmamento continetur. llli igitur in unum coacti tam
viri quam mulieres credere in Christum videntur, ac se mundo re-
nuntiasse et sua omnia deseruisse profitentur. Tum vero promi-
scue sexus utriusque dormientes omnes in spatiosissimis vicis per ae-
statem iacent, quod se quicquam in terra possidere negent. Soluti
porro ac vagi sunt, et manus ad stipem porrigunt, perinde ac victu
,et possessione carenteS. Sed eorum sermones stoliditatem omnem
superant. Quemcumque enim ex illis interrogaveriS, talem se
qualem volueris esse fatebitur. Sive prophetam dixeris, prophetas
se esse dicent, sive Christum nomines, Christum se esse quilibet
respondebit3 sive patriarcham, hoc ipsum sibi nomen impudenter
attribuet3 sive angelum denique, talem se non dubitabit asserere.
Ο singularem hominum vecordiam! Quod ad ieiunium vero spe-
ctat, hoc apud illos nullum est omnin0. Verum toti videlicet iu
orationes intenti a secunda tertiave hora, vel etiam noctu, si esu-
riant, nihil non pro sua libidine faciunt, ac cibo potuque se ingur-
gitant. De illorum turpitudine ae flagitiis nihil certo comperi. Sed

30*

